1 Daavidin laulu. Varjele minua, Jumala, sillä sinuun minä turvaan.
2 Minä sanon Herralle: "Sinä olet minun Herrani, paitsi sinua ei ole  minulla mitään hyvää";
3 ja pyhille, jotka maassa ovat: "Nämä ovat ne jalot, joihin on koko  minun mielisuosioni".
4 Monta tuskaa on niillä, jotka ottavat vieraan jumalan; minä en uhraa  niille verta juomauhriksi enkä päästä huulilleni niiden nimiä.
5 Herra on minun pelto- ja malja-osani; sinä hoidat minun arpani.
6 Arpa lankesi minulle ihanasta maasta, ja kaunis on minun  perintöosani.
7 Minä kiitän Herraa, joka on minua neuvonut; yölläkin minua siihen  sisimpäni kehoittaa.
8 Minä pidän Herran aina edessäni; kun hän on minun oikealla  puolellani, en minä horju.
9 Sentähden minun sydämeni iloitsee ja sieluni riemuitsee, ja myös  minun ruumiini asuu turvassa.
10 Sillä sinä et hylkää minun sieluani tuonelaan etkä anna hurskaasi  nähdä kuolemaa.
11 Sinä neuvot minulle elämän tien; ylenpalttisesti on iloa sinun  kasvojesi edessä, ihanuutta sinun oikeassa kädessäsi iankaikkisesti.
