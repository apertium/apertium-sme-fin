1 Laulu; Daavidin virsi.
2 Minun sydämeni on valmis, Jumala, minä tahdon veisata ja soittaa;  valmis on minun sieluni.
3 Heräjä, harppu ja kannel. Minä tahdon herättää aamuruskon.
4 Herra, sinua minä kiitän kansojen joukossa ja veisaan sinun  kiitostasi kansakuntien keskellä.
5 Sillä suuri on sinun armosi ja ulottuu ylitse taivasten ja sinun  totuutesi hamaan pilviin asti.
6 Korota itsesi yli taivasten, Jumala, ja levitköön sinun kunniasi yli  kaiken maan.
7 Että sinun rakkaasi pelastetuiksi tulisivat, auta oikealla kädelläsi  ja vastaa minulle.
8 Jumala on puhunut pyhäkössänsä. Minä riemuitsen, minä jaan Sikemin ja  mittaan Sukkotin laakson.
9 Minun on Gilead, ja minun on Manasse; Efraim on minun pääni suojus,  Juuda minun valtikkani.
10 Mooab on minun pesuastiani, Edomiin minä viskaan kenkäni, minä  riemuitsen Filistean maasta.
11 Kuka vie minut varustettuun kaupunkiin? Kuka saattaa minut Edomiin?
12 Etkö sinä, Jumala, hyljännyt meitä? Et lähtenyt, Jumala, meidän  sotajoukkojemme kanssa!
13 Anna meille apu ahdistajaa vastaan, sillä turha on ihmisten apu. 
14 Jumalan voimalla me teemme väkeviä tekoja; hän tallaa meidän  vihollisemme maahan.
